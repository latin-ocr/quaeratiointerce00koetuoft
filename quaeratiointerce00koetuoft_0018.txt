*8—

Maiam amorem ita ea enarrare, quae si tacuisset, alumnus
γ tutus fuisset. Quod ideo minus nobis videtur incredibile,
quoniam satyros poeta finxit novo et inaudito sono ita
captos esse, ut boum immemores non in has, propter
quas raptas venerant, sed in illud instrumentum, unde
mira profecta esset VOX, inquirerent.

Sophocleam autem a nostrae aetatis arte dramatica
prorsus diversam fuisse satis constat. Leviores enim
gravioresve inconstantias vel ex scaenae antiquae condi-
cionibus vel ex eo ortas, quod usu quodam tragicarum
satyricarumque fabularum scriptores Attici coacti erant
in actiones scaenicas res digerere a dis vel heroibus
mythicis gestaS, carminibus saepissime epicis memoriae
proditaS, poeta aegre ferre non solebat, dummodo spec-
tantium et audientium animos iis, quae ante oculos
agebantur, teneret. et traheret. ¹³> Hac igitur ratione ea,
quac sicut in illius tragoediis ita in hac fabula satyrica
inter se nonnumquam non concinunt, explicanda esse
apparet,

De loco et ordine carminis epici.

Quae cum ita sint, per se vveri est simillimum
scaenicum poetam rebus commotum. dramaticis et tradi-
tum in hymno locum permutasse et pristinum rerum ordinem
convertisse, qui nihil omnino habet offensionis An um-
quam qui mythos narrant poetae quaerere solent, unde
di et heroes, quos partes agentes inducunt, ea, quaeres
miras ad perficiendas opus sint, sumant? Res adsunt,

13) Quam rem fusius tractaverunt Dopheide, De Sophoclis
arte dramatica e fabularum rebus inter se discrepantibus co-
gnoscenda, Miinster 1910, F. Ackermann, Das πιθανόν bei So-
phokles, ein Beitrag zur Erkenntnis seiner Kunst, Erlangen
1910, Tycho von Wilamowitz-Moellendorff, Beobachtungen iiber
die dramatische Technik des Sophokles, Freiburg¹1912.

